---
title: "Jak změnit render distance na Minecraft serveru"
description: "Jednoduchý návod, jak změnit render distance (dohlednost) na vašem Minecraft serveru úpravou konfiguračního souboru server.properties."
---

Chcete zlepšit výkon vašeho Minecraft serveru nebo zvýšit dohlednost (render distance) hráčů? Pak je důležité porozumět dvěma klíčovým nastavením:

- `Render distance (view-distance)` určuje, kolik chunků kolem hráče se vykreslí. Ovlivňuje to, jak daleko hráč _vidí_.
- **`Simulation distance (simulation-distance)`** určuje, kolik chunků se skutečně _simuluje_ – např. pohyb mobů, redstone, růst rostlin apod.

<Info>
  Simulation distance má větší dopad na výkon serveru než render distance, protože simuluje aktivitu v každém chunku, nikoli pouze zobrazení.
</Info>

Nižší hodnoty pomáhají zlepšit výkon, zatímco vyšší hodnoty zajišťují realističtější a plynulejší herní zážitek. Tento návod vám ukáže, jak obě hodnoty správně nastavit.

## **Změna render distance**

<Steps>
  <Step title="Najděte soubor server.properties">
    Soubor `server.properties` se nachází ve složce vašeho Minecraft serveru. Tento soubor obsahuje většinu základních nastavení.

    ![Kde v paneli najít server.properties](/images/Screenshot2025-07-20at13.03.05.png)
  </Step>
  <Step title="Otevřete soubor a najděte řádek:">
    `view-distance=10`

    ![Kde najít řádek](/images/Screenshot2025-07-20at13.06.37.png)
  </Step>
  <Step title="Změňte hodnotu dle potřeby">
    Hodnota představuje počet chunků, které se budou hráči načítat v každém směru.

    **Doporučené hodnoty:**

    - **6–10** pro běžné servery
    - **4–6** pro servery s nižším výkonem
    - **12\+** pro výkonné servery s malým počtem hráčů

    <Warning>
      Vyšší hodnoty render distance mohou výrazně zatížit výkon serveru a způsobit lagy, zvláště při více hráčích online.
    </Warning>
  </Step>
  <Step title="Uložte soubor a restartujte server">
    Po úpravě hodnoty soubor uložte a server restartujte, aby se změny projevily.

    <Tip>
      Při úpravě `server.properties` mějte server vypnutý, aby nedošlo ke ztrátě dat.
    </Tip>
  </Step>
</Steps>

## Změna simulation distance

<Info>
  Nastavení `simulation-distance` je dostupné od verze Minecraft 1.18 a novější.
</Info>

<Steps>
  <Step title="Najděte soubor server.properties">
    Soubor `server.properties` se nachází ve složce vašeho Minecraft serveru.
  </Step>
  <Step title="Otevřete soubor a najděte řádek:">
    `simulation-distance=10`
  </Step>
  <Step title="Nastavte hodnotu dle potřeby">
    **simulation-distance** určuje, kolik chunků kolem hráče je aktivně simulováno (např. redstone, mobové, růst rostlin)

    <Tip>
      Simulation distance ovlivňuje zejména výkon serveru, zatímco render distance ovlivňuje hlavně vizuální stránku hry pro hráče.
    </Tip>
  </Step>
  <Step title="Uložte změny a restartujte server">
    Po úpravě hodnot soubor uložte a server restartujte, aby se změny projevily.
  </Step>
</Steps>